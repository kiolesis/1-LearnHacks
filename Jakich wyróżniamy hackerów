Z pewnością termin “hacker” lub “haker” kojarzy(ł) się nam, jako coś złego. Jednak pamiętajmy, że nie zawsze haker jest złośliwy. Są i etyczni hakerzy, którzy dzięki temu,
że są hakerami, będą w stanie odpowiednio przemyśleć zabezpieczenia swojego urządzenia oraz chronić się przed atakami innych hakerów. Według Wikipedii haker to osoba, która
odznacza się bardzo dużą wiedzą, praktycznymi umiejętnościami informatycznymi(…).

 

Ze względu na stosowaną etykę przez hakerów, wyróżnia się następujący podział: 

black hat (czarne kapelusze) – hakerzy działający na granicy lub poza granicami prawa. Znalezionych błędów albo nie publikują w ogóle, wykorzystując je w nielegalny sposób,
albo publikują od razu w postaci gotowych programów, które mogą zostać użyte przez osoby o niższych umiejętnościach (np. script kiddies). Niektóre osoby kwestionują w tym
rzypadku użycie słowa „haker”, zastępując je wyrazem “cracker”. Takich właśnie wyobrażają sobie hakerów niektóre osoby, nie zauważając tego, że haker również ma swoją etykę,
którą może przestrzegać jak poniższa grupa hakerów.

white hat (białe kapelusze) – hakerzy działający zupełnie legalnie lub też starający się nie wyrządzać szkód. Odkryte przez siebie dziury w bezpieczeństwie zwykle podają w
formie, w której mogą zostać łatwo załatane przez autorów oprogramowania, lecz trudnej do wykorzystania w celu zaszkodzenia komuś. Wśród nich często się spotyka audytorów
bezpieczeństwa np. pentesterów.

grey hat, greyhat, gray hat (szare kapelusze) – hakerzy/crackerzy przyjmujący po części metody działania obu wyżej wymienionych grup.

blue hat (niebieskie kapelusze) – hakerzy/crackerzy pochodzący spoza firm zajmujących się bezpieczeństwem, którzy zajmują się poszukiwaniem bugów w oprogramowaniu przed
wypuszczeniem go na rynek.

Określenie “kapelusze” pochodzi ze starych, czarno-białych westernów, w których czasem kolor kapelusza odróżniał dobrych od złych. Klasyfikacja ta nie przyjęła się szeroko
i często wywołuje kontrowersje w środowisku informatycznym.
