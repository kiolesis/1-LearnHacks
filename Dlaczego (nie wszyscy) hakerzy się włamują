Nie od dzisiaj wiadomo, że wszystko co za darmo lub skradzione smakuje najlepiej. Hakerzy mogą mieć swoje własne powody, aby się włamywać. Poniżej zebrałem zbiór kilka z nich,
które mogą okazać się najczęstszymi powodami włamań. Hakerzy, włamywacze oraz crackerzy działają z przeróżnych powodów. Dla niektórych jest to chęć szybkiego zysku, możliwego
do uzyskania przy pomocy wykradzionych danych, dla innych uzyskanie rozgłosu i wywołanie zamieszania lub też często spotykane – ujawnienie prawdy o jakiejś osobie lub o jego
celu. Część z nich twierdzi, że włamania przyczyniają się do zwiększenia dbałości administratorów o zabezpieczenia. Jednak ten argument odrzuca większość społeczeństwa
informatycznego. Specjaliści wskazują, że włamywacz może dokonać szkód nawet mimowolnie, wskutek błędu lub niedostatecznej wiedzy administratora (ofiary hakera) danego systemu.
Hakerzy z grupy “białych kapeluszy” starają się znaleźć potencjalne zagrożenia, zanim zostaną odkryte przez włamywaczy. Niektórzy spośród „czarnych kapeluszy” uważają jednak,
że wobec opieszałości producentów oprogramowania w publikowaniu łatek poprawiających bezpieczeństwo jedynie bezpośrednia groźba w postaci exploita może ich skłonić do
energiczniejszego działania. Wykryte przez badaczy zagrożenia często są ukrywane przez odpowiedni czas, aby twórca programu w którym wykryto lukę miała czas na jej poprawienie.
Znalezione luki często zapisuje się w bazach błędów np. CVE, przyznając im odpowiedni numer. Niektóre firmy takie jak np. Facebook czy Google mają swoje programy tzw. Bug bounty,
dzięki którym osoba, która znajdzie błąd może zostać nagrodzona pieniężnie. Tego typu programy mają na celu wyeliminowanie tzw. 0-day, czyli exploitów, które są wykorzystywane
przez „czarne kapelusze”, na które nie ma jeszcze łaty.
